Sgt. Pepper's Lonely Hearts Club Band es l'ochen album dels Beatles, publicat lo 1èr de junh de 1967 en Granda Bretanha e lo jorn seguent als Estats Units. Enregistrat sus un periòde de 129 jorns, aquel album es sovent considerat per las criticas coma lor mai granda òbra e l'un dels albums mai influents de l'istòria de la musica populara, figurant entre autres a la primièra plaça dins la lista dels 500 mai grands albums de totes los tempses de la revista Rolling Stone.

Per son restontiment, per la faiçon dont a revolucionat l'indústria del disc, per sa durada de vida dins los hit-paradas e per la fòrça amb la qual a captat l'aire de son temps, Sgt. Pepper demòra encara uèi una pèira angulara de l'istòria de la musica e de la cultura populara de la segonda mitat del sègle XX.