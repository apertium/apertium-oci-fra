Pomponio Torelli (nascut en 1539 a Montechiarugolo e mòrt a Parma lo 9 d'abril de 1608) es l'8n comte de Montechiarugolo, diplomata, filosòf, òme de letras e preceptor a la cort del ducat de Parma e de Plasença. Personatge de primièr plan dins l'istòria culturala e politica de Parma jos la dominacion de l'ostal Farnese del sègle XVI, dintra al servici del segond duc de Parma, Octavi Farnese, que lo nomena ambaissador en Flandra puèi preceptor de Ranuccio Ièr Farnese. Quand Ranuccio ven duc, el ne fa son emissari per tal de negociar, subretot, las relacions tendudas amb Espanha qu'es encara presenta a aquela epòca dins la peninsula italiana.

Torelli publica mantas òbras e contribuís a la promocion de l'Accademia degli Innominati (Acadèmia dels Desconeguts) de Parma al sen de la quala estúdia Aristotil e Platon. 
