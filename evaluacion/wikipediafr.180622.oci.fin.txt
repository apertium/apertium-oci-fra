Lo Concors Eurovision de la cançon 2018 es la 63a edicion del Concors e a luòc a Lisbona a Portugal, en seguida de la victòria de Salvador Sobral al Concors 2017, amb la cançon Amar pelos dois. Es lo primièr còp que lo país aculhís lo Concors, cinquanta quatre ans après sa primièra participacion. Las semifinalas an agut luòc los 8 e 10 de mai de 2018, e la finala se debana lo 12 de mai de 2018. Quaranta tres païses participan a aquela edicion, dont l'eslogan es All Aboard! (en francés Tous à bord !).

Israèl empòrta aquela edicion amb la cançon Toy interpretada per Netta, emportant 529 ponches. Es la quatrena victòria del país al Concors, la darrièra essent en 1998.

Chipre arriba en segonda posicion amb 436 ponches. Àustria arriba en tresena posicion amb 342 ponches. Alemanha e Itàlia completan lo Top 5.
